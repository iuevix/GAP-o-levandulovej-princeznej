<!-- Site bootstrapped with GreenAcidPipe -->
<!DOCTYPE html>
<html><head><title>o levandulovej princeznej</title><link href="https://cdn.quilljs.com/1.3.6/quill.snow.css" rel="stylesheet"/></head><body style="background-color:lavender;color:darkgreen;"><h1>o levandulovej princeznej - Made with <a href="https://greenacidpipe.vercel.app">GreenAcidPipe/RedGas</a></h1><div id="site_content">
<!-- Start RedGas content -->
<h1>O levanduľovej princeznej.</h1><p><br></p><p>	Kde bolo tam bolo, žila levanduľová princezná a tá mala všetko levanduľové. Mala obrovskú záhradu plnú levadulí. Rástli v nej levanduľové kvietky a stromy levanduľovej farby. Záhrada bola krásna a voňavá a ešte aj nebo nad ňou bývalo levanduľové. Na úplnom konci záhrady stál levaduľový zámok. Mal levanduľové múry, levanduľovú strechu a levanduľové vežičky a celý zámok bol obrastený levanduľami. Vnútri zámku žila levanduľová princezná. Steny boli vymaľované na levaduľovo a rástli z nich levanduľe. Aj nábytok, riad a postieľka boli levanduľovej farby.</p><p>	Jedného dňa sa levanduľová princezná vybrala na prechádzku. Vyšla von zo svojho levanduľového zámku, prešla cez dlhočiznú levanduľovú záhradu a pokračovala daľej. Princezná vošla do lesa. Ale čo to uvidela? V lese bolo všetko pestrofarebné. Na stromoch zelené listy, kmene hnedé, na zemi popadané žlté listy, zelené machy a červené šebestové...až sa jej hlava zakrútila z toľkých farieb! Princezná vyśla z lesa a pokračovala po lúke. Prešla dlhú cestu. Išla popri potôčiku, cez kopce, popri jazere až na daľšiu lúku. Koľko farieb cestou videla! Farebné motýle, ligotavé chrobáčiky, modrú trblietavú vodu, sviežozelenú trávu a zlaté slnko. Avšak princezná už bola veľmi unavená a aj sa stmievalo. Tak sa vybrala naspäť. Cez lúku, popri jazere, cez kopce, popri potôčiku, až prišla na prvú lúku. Na lúke stretla modrého vtáčika. Princeznej sa vtáčik veľmi páčil a opýtala sa ho, či chce ísť ďalej spolu s ňou. Vtáčik súhlasil. Tak išli spolu cez farebnú lúku a farebý les, až prišli k levanduľovej záhrade. Aj nebo už bolo levanduľové. Vtáčikovi sa v princezninej záhrade veľmi páčilo, a rozhodol sa tam zostať. Tak si vtáčik postavil hniezdo z levandulí na levanduľovom strome. Princezná išla ešte dlho a dlho cez dlhočiznú záhradu do svojho levanduľového zámku.</p><p>	Odvtedy žije modrý vtáčik v levanduľovej záhrade levanduľovej princeznej a princeznin svet je trochu farebnejší.</p>
<!-- End RedGas content -->
</div>
<!-- Bootstrapped with GreenAcidPipe
     https://greenacidpipe.vercel.app
  -->
